---
title: "La Sorgente del Tempo Ritrovato"
subtitle: "Bad Bergfall in Geiselsberg — Bagni di Pervalle a Sorafurcia, Olang — Valdaora, Bolzano"
date: 2016-05-20T15:00:00

sentieri:
  - Attraverso Antichi Sentieri
  - Luoghi di Culto
  - Luoghi del Sacro Alpini e Dolomitici
  - Primordiali Signore del Tempo
  - Racconti dell’Anima
  - Sudtirolo

cover: "/immagini/2016/17.2016/1.jpg"

luogo: "Bad Bergfall in Geiselsberg, Olang"

lat: 46.731685
lng: 12.005449
---


   

   <figure>
     <img src="/immagini/2016/17.2016/1.jpg" alt="Foto" loading="lazy" class="img-normal"/>
     <figcaption>1.Olanger See — Lago di Valdaora (Bolzano)</figcaption>
   </figure>

   

<br>
<br>




Vi è un momento dell’anno in cui la Natura si rinnova con delicatezza e vigore. I sempreverdi si adornano di nuovi aghi, e sottili pennellate di tonalità verde chiaro risaltano sullo sfondo intenso del Bosco. I prati, che si distendono lungo i pendii e fino a valle, si accendono per pochi giorni di una luminosa sfumatura, un breve incanto che si compie tra la fine di aprile e l’inizio di maggio. È il tempo di Beltane, quando la primavera sboccia nel giallo vivace dei tarassachi, distesi come un tappeto dorato sotto il Sole, che sembrano giocare a nascondino: basta che le nubi oscurino il cielo perché i loro petali si chiudano, quasi a celare il segreto di questa stagione di passaggio.

<figure>
  <img src="/immagini/2016/17.2016/2.jpg" alt="Foto" loading="lazy" class="img-normal
  "/>
  <figcaption>2.Vista di Olang — Valdaora ai piedi di Kronplatz — Plan de Corones. La frazione di Geiselsberg — Sorafurcia è l’agglomerato di case sulla sinistra, situato sul versante che sale a Kronplatz. Poco più in basso, sempre tra i boschi sull’estrema sinistra, si trova la località di Bad Bergfall — Bagni di Pervalle</figcaption>
</figure>

È così che Jana, quella domenica, decise di recarsi nella frazione di Geiselsberg — Sorafurcia, in località Bad Bergfall — Bagni di Pervalle, nel comune di Olang — Valdaora. La zona, situata tra la Pustertal — Val Pusteria e la Gadertal — Val Badia, si trovava al limite estremo di un’area a lei molto cara: quella del Parco Naturale di Fanes — Sennes — Prags, Fanes — Sennes — Braies.
Da tempo desiderava fare quell’escursione, dal significato particolare. I suoi studi inerenti alle Divinità dell’Acqua in epoca celtica e preceltica l’avevano portata a indagare un antico Culto legato alle sorgenti, diffuso in un’ampia regione di cui facevano parte il Cadore, il Sudtirolo e il Tirolo. Si trattava di una tradizione salutifera, testimoniata da numerosi reperti archeologici, che parlavano chiaramente di Numi Acquatici venerati per la guarigione del corpo e la purificazione dello spirito.

Il cielo era coperto e l’aria fredda: quella primavera tardava a stabilizzarsi, come spesso accade in montagna, alternando piogge, nevicate fuori stagione e improvvisi abbassamenti di temperatura. Il sentiero era deserto, e Jana si ritrovò sola con i propri pensieri, che l’accompagnarono passo dopo passo lungo la salita. Raggiunto il parcheggio dell’hotel, poco sotto la sorgente, lasciò dietro di sé l’edificio isolato nel Bosco, con la sua piccola cappella dedicata a San Teobaldo.

La chiesetta sorgeva sulla sinistra, accanto ai Bagni adiacenti all’albergo. Un dipinto sull’altare raffigurava malati di varia natura che si recavano in quel luogo per chiedere guarigione e grazia, sotto lo sguardo di San Sebastiano e San Rocco, santi cristiani ai quali, nei tempi antichi, la popolazione si affidava per ottenere protezione dalle epidemie.

<figure>
  <img src="/immagini/2016/17.2016/3.jpg" alt="Foto" loading="lazy" class="img-small"/>
  <figcaption>Bad Bergfall — Bagni di Pervalle la chiesetta dedicata ai Santi Sebastiano e Rocco</figcaption>
</figure>

Sebbene il dipinto risalisse circa al 1700, Jana pensò che riuscisse a evocare con sorprendente efficacia l’andirivieni che doveva animare quella zona in epoche ben più remote. Il pensiero di camminare su sentieri battuti per millenni da uomini e donne in cerca di guarigione le trasmise un’emozione intensa. Ogni passo le sembrava impregnato del sentimento di attesa di chi, nel passato, aveva riposto la propria speranza in una manifestazione del sacro attraverso le acque che sgorgavano da quella fonte montana.

Il sentiero, piuttosto agevole lungo la forestale, seguiva il corso del Furkel Bach — Rio Furcia, che scorreva alla sua destra. Sulla sinistra, il Bosco alternava zone d’ombra, ancora avvolte da un velo di neve, a radure punteggiate di piccoli fiori e teneri germogli sugli alberi. Jana osservava quel contrasto e pensava a come la montagna svelasse lentamente la propria vitalità, custodendo con cura la nuova vita e proteggendola dagli sbalzi climatici così frequenti a quelle altitudini.

<figure>
  <img src="/immagini/2016/17.2016/4.jpg" alt="Foto" loading="lazy" class="img-small"/>
</figure>

<figure>
  <img src="/immagini/2016/17.2016/5.jpg" alt="Foto" loading="lazy" class="img-normal"/>
  <figcaption>4.5. Teneri germogli primaverili e fiori colorati spiccano con la loro vivacità, a ricordare che la primavera, mentre altrove è già avanzata, in montagna si svela con dolce lentezza</figcaption>
</figure>

Giunta a un certo punto della salita, Jana notò sulla sinistra una panchina in legno accanto a una fontana, la cui acqua sgorgava dentro un tronco scavato. Poco più in là, un cartello di legno segnalava che aveva raggiunto i 1300 metri circa, indicando la presenza della fonte sulfurea e le patologie per cui era ritenuta benefica.

<figure>
  <img src="/immagini/2016/17.2016/6.jpg" alt="Foto" loading="lazy" class="img-normal"/>
</figure>

<figure>
  <img src="/immagini/2016/17.2016/7.jpg" alt="Foto" loading="lazy" class="img-normal"/>
</figure>

<figure>
  <img src="/immagini/2016/17.2016/8.jpg" alt="Foto" loading="lazy" class="img-normal"/>
  <figcaption>6.7.8. Il sito della sorgente come appare arrivando dalla  strada</figcaption>
</figure>



Si guardò intorno e, poco più in alto rispetto al punto dove la sorgente affiorava naturalmente, notò un pianoro. Gli alberi, disposti in un ampio semicerchio, disegnavano una radura perfetta, un luogo che sembrava aprirsi per accoglierla e lasciarsi comprendere. 

<figure>
  <img src="/immagini/2016/17.2016/12.jpg" alt="Foto" loading="lazy" class="img-small"/>
  <figcaption>9. Dove la sorgente affiora e viene custodita</figcaption>
</figure>



Un silenzio insolito la accompagnava. Non era un silenzio vuoto, ma denso, quasi palpabile, come se qualcosa — o qualcuno — la stesse osservando. Jana si fermò. Tolse gli scarponi e le calze: sentiva il bisogno di stabilire un contatto con la terra, ancora bagnata dallo scioglimento delle recenti nevicate, sotto cui scorreva l’ultimo tratto della sorgente poco più in basso. Fece qualche passo sul terreno umido, percependo l’erba fresca sotto i piedi nudi. Dopo pochi passi, comprese che quello era il luogo che cercava. Perfetto per celebrare la sua Beltane, passata da pochi giorni e ancora carica della sua energia. Tracciò un cerchio e accese una piccola fiamma al centro. Fu in quel momento che il silenzio si trasformò.

Ai margini della radura, accanto a una collina rivolta a sud, una figura alta e slanciata la osservava. Immobile. Pallida. Il volto, incorniciato da lunghi capelli neri, era privo di espressione. Avvolta in un abito lungo e scuro che sembrava assorbire la luce del giorno. Nessuna mano emergeva dalle maniche. Nessun piede spuntava dall’orlo della veste. Jana rimase concentrata sui suoi intenti. Continuò il suo rito, ma la visione la colpì profondamente. Quella Creatura le era familiare. Era identica a quelle che aveva già incontrato in un luogo a lei caro: Lagole di Calalzo, dove il Culto di Trumusiate, la Divinità Salutifera delle Acque, era testimoniato da innumerevoli reperti, accanto a quello delle Anguane, Ninfe temute per i loro presunti poteri nefasti.

Forse, pensò, non era una coincidenza. Quei luoghi, seppur appartenessero a zone regionali, oggi diverse, erano accomunati da un’identità antica. A livello culturale e archeologico, si sapeva da tempo che gli stessi Culti e le stesse Divinità salutifere li legavano da millenni. A Lagole aveva già avuto modo di entrare in contatto con quelle misteriose figure, per ben due volte. Tentò, però, di concentrarsi sul rito, cercando di ignorare quella presenza che continuava a osservarne i movimenti, come se volesse comprenderne le intenzioni. Forse quella Donna non era solo una guardiana di quel luogo, ma la sua vera protettrice.

L’emozione la pervase. Era la prima volta. La prima volta in cui celebrava consapevolmente la propria connessione con la Vibrazione della Primavera inoltrata, con l’unione del Principio Femminile e del Maschile, il fiorire della Vita dentro e intorno a lei.

 <figure>
  <img src="/immagini/2016/17.2016/beltane 1.jpg"alt="Foto" loading="lazy" class="img-normal"/>
</figure>

Quando invocò la benedizione del falco, un falco tra i rami a est rispose con il suo acuto grido. Due volte. Jana trattenne il fiato. Era un momento surreale: il dialogo sacro prendeva vita. La Donna comunicava con il falco, e proprio nella direzione a lui consacrata, riceveva la sua risposta, proveniente da poco più in là. Una lacrima le scivolò sul viso. L’emozione si era fatta respiro, manifestazione, realtà.

A sud, la  <em>Presenza femminile</em> continuava a osservarla. I suoi occhi seguivano ogni gesto con un’attenzione antica, come se, dopo innumerevoli stagioni, stesse assistendo di nuovo a qualcosa di conosciuto. La cerimonia proseguì fino alla fine. Jana uscì dal cerchio custodendo la sacralità dei momenti appena vissuti, portando dentro di sé il battito della selva. Il Bosco non era stato un semplice spettatore, ma un intimo partecipante di quella danza che celebrava la Stagione della Primavera. Si chinò per raccogliere le sue cose. Poi si voltò. Lo Spirito di Donna era lì, davanti a lei. Vicina. Troppo vicina. Jana sentì un sussulto. Non sapeva cosa sarebbe accaduto. La Creatura la fissò ancora un istante. Poi, con voce flebile, sussurrò: «Grazie», e si allontanò, scomparendo nella collina.

<figure>
  <img src="/immagini/2016/17.2016/9.jpg" alt="Foto" loading="lazy" class="img-small"/>
  <figcaption>11. La collina non lontana dalla sorgente</figcaption>
</figure>


Nel suo movimento rotatorio, l’abito lungo e irregolare si sollevò appena, lasciando intravedere un arto. Jana si bloccò. Quelle gambe terminavano con uno zoccolo, o forse con una forma indefinibile, che certo non era un piede ma assomigliava più a una zampa. Eppure, il suo pensiero non si fermò lì. Quel grazie. Dentro di lei risuonò come un eco profondo, colmo di significato. Era un ringraziamento antico, una riconoscenza per aver onorato il Movimento Eterno della Vita, per aver sfiorato quell’equilibrio sottile che da esso nasce. Chiuse gli occhi per un istante. Poi ringraziò a sua volta. Ringraziò la radura che l’aveva accolta, ringraziò la terra sotto i piedi.

Quindi ridiscese di pochi passi, verso la fonte.

Fu allora che, da un gruppo di fiorellini, spuntarono due minuscole figure. Non erano semplici Creature eteree né apparizioni casuali: erano Spiriti del Bosco, Essenze arcaiche e vibranti, nate dal respiro stesso della Natura. Dalla corolla facevano capolino, osservandola con occhi che sembravano racchiudere un tempo senza inizio né fine. Si sollevarono leggere nell’aria, senza fretta, danzando in cerchi lenti intorno a lei. I loro movimenti non erano casuali, ma parte di un ritmo più grande, di uno stesso battito. Poi, con voci sottili, appena un soffio tra le foglie, le sussurrarono parole che sembravano intrecciate al vento: «Il Bosco e i suoi abitanti sono grati per ciò a cui abbiamo partecipato. I tuoi intenti erano puri, così come la celebrazione che hai onorato.»

Jana restò immobile. Non era preparata a quel momento. Abbozzò un sorriso, quasi incredula. In quella cerimonia si era sentita così incerta, così impacciata. Eppure, aveva risvegliato qualcosa. Aveva toccato il cuore stesso del Bosco Sacro di Bad Bergfall. Mentre scendeva a valle, il cuore le traboccava di emozione. Fu allora che comprese. 

Da secoli, la Natura attendeva quel momento. In un tempo sospeso, in cui nulla che è unito può essere separato, dove nulla finisce mai davvero.

<figure>
  <img src="/immagini/2016/17.2016/10.jpg" alt="Foto" loading="lazy" class="img-normal"/>
  <figcaption>12.13. Prati come tappeti di luminosi fiori di tarassaco pronti a chiudersi al primo arrivo di nubi minacciose</figcaption>
</figure>


Mentre rientrava a casa, le nuvole si addensavano sopra di lei, scure e minacciose. Ma ad attenderla c’era un’esplosione dorata: i fiori di tarassaco si aprivano ovunque, vibranti sotto la luce opaca del cielo.

Jana rallentò il passo. Nel Medioevo, ricordò, le *Hagzissa* — le Streghe, le Donne di Saggezza — usavano l’unguento ricavato da quei fiori per farsi accettare dalla gente, per placarne l’ostilità, e realizzare i propri desideri. I tarassachi sembravano rivolgersi a lei. Jana li osservò, e all’improvviso capì: in ognuno di quei fiori viveva ancora l’anima delle *Hagzissa*, della loro Cultura, della loro Sapienza. Mai erano state distrutte. Perché la Conoscenza non può essere cancellata. Le corolle aperte erano un sorriso. Il più bello che potesse ricevere. Un abbraccio dorato, caldo come il Sole.

E nell’aria, chiara come un respiro, arrivò una voce: «Bentornata a casa, tra noi.»

<figure>
  <img src="/immagini/2016/17.2016/11.jpg" alt="Foto" loading="lazy" class="img-normal"/>
</figure>

<br>
<br>
<br>

Nota
<br>
L’antico nome di Olang — Valdaora era Olaga, un toponimo di origine celtica, a testimonianza della presenza dei Celti, che abitavano nel fondovalle. La prima menzione scritta del paese risale al 985, quando il Vescovo di Bressanone, Albuino, la citò in un contratto vescovile. Ma le sue radici affondano in un passato molto più remoto. Le tracce più antiche di vita in questa zona risalgono a circa 200 milioni di anni fa, come dimostrano le orme di dinosauri ritrovate nei pressi dell’Hochalpensee — Lago dei Colli Alti. È inoltre documentato che i soldati romani rendessero omaggio alla Ninfa della sorgente sulfurea di Bad Bergfall — Bagni di Pervalle, offrendole sacrifici in segno di devozione.

Questa fonte condivide le proprietà salutifere con quelle di Lagole di Calalzo (Belluno) e di Gurina, in Austria. Si legga, a tal proposito, il testo dedicato al Santuario di Trumusiate in Cadore. 

<br>
<br>
<br>
<br>
<br>
<br>




<span class="underline">Immagini</span>

* Tratte dall'archivio personale laddove con firma filigrana

* 10. Tratta da internet. Autore sconosciuto. Se sei l'autore dell'immagine pubblicata e desideri che venga aggiunto un credito o che l'immagine venga rimossa, ti invito a contattarmi.

<span class="underline">Sitografia</span>

* Cfr. Prologo e toponimi



* Cfr. Introduzione ai Racconti dell'Anima



* Cfr. Trumusiate Sainate, la Divinità del Santuario di Lagole (Calalzo di Cadore, Belluno)



* http://www.gemeinde.olang.bz.it