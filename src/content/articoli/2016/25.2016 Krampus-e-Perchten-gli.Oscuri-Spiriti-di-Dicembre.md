---

title: "Krampus e Perchten, gli Oscuri Spiriti di Dicembre"

date: 2016-12-14T15:00:00

sentieri:

- "Festività e Celebrazioni stagionali"
- "Primordiali Signore del Tempo"
- "Tradizioni e Territorio"
- "Sudtirolo"

cover: "/immagini/2016/25.2016/1.jpg"

luogo: "Toblach"

lat:  46.799453
lng: 11.997957

---

<figure>
  <img src="/immagini/2016/25.2016/1.jpg" alt="Foto" loading="lazy" class="img-small" />
</figure>

<figure>
  <img src="/immagini/2016/25.2016/2. KRAMPUS 2014.jpg" alt="Foto" loading="lazy" class="img-normal" />
</figure>

<figure>
  <img src="/immagini/2016/25.2016/3. KRAMPUS BRUNICO 2016.jpg" alt="Foto" loading="lazy" class="img-normal" />
</figure>

Al calare della notte del 5 dicembre, nelle Vallate della Provincia di Bolzano, nella zona friulana di Tarvisio, in Austria e in Germania, un suono inconfondibile ci ricorda che è la giornata dei *Krampus*. I *Krampus* sono terrificanti Spiriti leggendari, di origine Celtica o pre-Celtica, vestiti con pelli animali e maschere di legno di larice o cirmolo, appositamente intagliate per l’evento. La parola *Krampus* deriva dall’Antico Alto Tedesco *Kralle*, che significa “artiglio”. Il loro arrivo è preceduto dal frastuono infernale dei campanacci delle mucche. Rappresentano la Natura della Vita nel suo aspetto più selvaggio e ripugnante: un rituale di passaggio dall’Oscurità a una nuova Luce, dall’Inverno alla Primavera, dalla fase calante a quella crescente, nell’attesa del Solstizio d’Inverno.

 <figure>
  <img src="/immagini/2016/25.2016/4. PERCHTEN BRUNICO 2016.jpg" alt="Foto" loading="lazy" class="img-normal" />
</figure>

<figure>
  <img src="/immagini/2016/25.2016/5. PERCHTEN.JPG" alt="Foto" loading="lazy" class="img-normal" />
</figure>

Accanto a questi Spiriti maschili, armati di fruste e rami con cui percuotere chiunque incroci il loro cammino, vi sono anche quelli femminili: le *Perchten*. Il termine deriva chiaramente da *Percht* o *Perchta*, una Dea Celto-Germanica dell’Inverno, il cui nome richiama quello di un’altra Divinità dello stesso Pantheon: *Borbet*, Dea del Sole, venerata nelle regioni del Sudtirolo, dell’Austria, della Germania e dell’Alsazia, in Francia. Questi Spiriti rappresentano l’eco di Tradizioni antichissime che, pur perdendosi nella notte dei tempi, restano straordinariamente attuali, con valenze simboliche che appartengono alle profondità interiori di ciascuno.

<figure>
  <img src="/immagini/2016/25.2016/6. KRAMPUS KLAGENFURT.jpg" alt="Foto" loading="lazy" class="img-normal" />
</figure>

La figura del *Krampus* e delle *Perchten* si accompagna a San Nicolò, che porta dolci ai bambini giungendo il 6 dicembre, in una rivisitazione di Tradizioni precristiane impossibili da estirpare. In particolar modo nelle vallate più isolate, il Cattolicesimo si è limitato a fondersi con queste usanze, dando vita a una sintesi che oggi si interpreta come una lotta simbolica tra Buio e Luce, associati a Male e Bene, nell’attesa del Solstizio d’Inverno. Tuttavia, la Cultura originaria a cui questi Esseri Archetipici appartengono non contempla questa dualità: il Buio rappresenta semplicemente un momento, un passaggio imprescindibile affinché si realizzi la trasformazione del Ciclo Vitale.

Nel grande Cerchio della Vita, infatti, solo ciò che può morire può lasciare spazio al rinnovamento. È proprio nel momento in cui le Tenebre celebrano il loro trionfo che la Luce inizia a riprendere lentamente il sopravvento, con giornate che si allungano lentamente. Ancora oggi, i cortei rappresentano molto più di una semplice mascherata: vengono accolti come un rito iniziatico, caratterizzato dagli elementi di un viaggio ultraterreno.

I campanacci, che creano un frastuono assordante, si ricollegano alla magia simpatica: secondo la simbologia rituale, il rumore avrebbe il potere di risvegliare la Natura, assopita nel sonno che unisce l’Autunno e l’Inverno.

<figure>
  <img src="/immagini/2016/25.2016/7. KRAMPUS 5 2015.JPG" alt="Foto" loading="lazy" class="img-normal" />
</figure>

<figure>
  <img src="/immagini/2016/25.2016/8. KRAMPUS DOBBIACO (2) 2016.jpg" alt="Foto" loading="lazy" class="img-normal" />
</figure>

Nel Buio del tardo pomeriggio, quando generalmente avvengono le sfilate dei *Krampus*, queste figure sono accompagnate da Fuochi che, insieme al frastuono, richiamano la Terra a una nuova manifestazione di Vita e al calore del Sole, che presto rinascerà. Nei *Krampus* e nelle *Perchten* si ritrova la disgregazione necessaria alla Rinascita: ciò che percepiamo come tomba porta in sé anche il significato di utero, dove la Vita si annida e cresce, fino a dare una nuova espressione di sé.

Le Fiamme che si muovono intorno a queste creature, deboli e tremolanti nelle Tenebre, 
ci richiamano alla forza trasformativa dell’Oscurità, da cui possiamo attingere nuove 
energie di rinnovamento. La sfilata più antica di tutta la Provincia di Bolzano si tiene 
nell’Hochpustertal, ovvero l’Alta Val Pusteria, a Toblach — Dobbiaco. 

<figure>
  <img src="/immagini/2016/25.2016/9. KRAMPUS 2 2015.JPG" alt="Foto" loading="lazy" class="img-normal" />
</figure>

<figure>
  <img src="/immagini/2016/25.2016/10. KRAMPUS 3 2015.JPG" alt="Foto" loading="lazy" class="img-normal" />
</figure>

<figure>
  <img src="/immagini/2016/25.2016/11. KRAMPUS DOBBIACO (3) 2016.jpg" alt="Foto" loading="lazy" class="img-normal" />
</figure>

La Madre Primigenia, nel suo aspetto più terrificante, ci ricorda di essere Signora tanto 
della Nascita quanto della Morte, simbolo dell’Eterno Flusso che tutto rigenera.

<figure>
  <img src="/immagini/2016/25.2016/12. KRAMPUS 6 2015.JPG" alt="Foto" loading="lazy" class="img-normal" />
</figure>

<figure>
  <img src="/immagini/2016/25.2016/13. KRAMPUS SALISBURGO 2015.jpeg" alt="Foto" loading="lazy" class="img-normal" />
</figure>

<figure>
  <img src="/immagini/2016/25.2016/14. KRAMPUS - IL GAZZETTINO DEL VIAGGIATORE.jpg" alt="Foto" loading="lazy" class="img-large" />
</figure>

<br>

<br>

<br>

<br>

<br>

<br>

<u>Immagini</u>

* Tratte dall’archivio personale laddove con firma filigrana:

1. Krampus Toblach—Dobbiaco 2011

* Tratte da internet:

&nbsp; &nbsp;3.4. Krampus e Perchten Bruneck—Brunico 2016 stol.it

&nbsp;&nbsp; 5.12. Perchten Austria

&nbsp;&nbsp; 7.9.10. Krampus Austria

8. Krampus Bruneck—Brunico 2016 vivo.holiday

11. Krampus Austria 2016 vivo.holiday

&nbsp; &nbsp;Dove non esplicitamente evidenziato crediti su richiesta. Se sei l'autore di una delle immagini pubblicate e desideri &nbsp; &nbsp;che venga aggiunto un credito o che l'immagine venga rimossa, ti prego di contattarmi.


<span class="underline">Bibliografia</span>
* Fattore Roberto, Feste Pagane, Macro Edizioni 2004 

* Monaghan Patricia, Figure di donna nei miti e nelle leggende, Red Edizioni 2004 

* Vernant J.P. , Figure, idoli, maschere, il racconto mitico, da simbolo religioso a 
  immagine artistica, Il Saggiatore 2001 

* Savi Lopez Maria, Leggende delle Alpi, Editrice il Punto — Piemonte in Bancarella 2014 

<span class="underline">Sitografia</span>

* Cfr. Wielenberg, nel nome di Wielbeth, la Dea Lunare: una delle Bethen, la Triade 
Celtica delle Dolomiti Pusteresi<br>
https://ilblogdilujanta.eu/articoli/2016/242016-wielenberg-nel-nome-di-wielbeth-la-dea-lunare-una-delle-bethen-la-triade-di-dee-celtiche-delle-dolomiti-pust/